<!DOCTYPE html>
<html lang="nl">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <title>De terp van Hegebeintum: energie op de top — Sterrenkruid — Joke Visker</title>

        <link rel="stylesheet" href="main.css" />

        <meta property="og:site_name" content="Sterrenkruid" />
        <meta property="og:title" content="Sterrenkruid" />
        <meta property="og:description" content="De naam Sterrenkruid is lang geleden door mij bedacht. Ik wilde mijn belangstelling voor astrologie, kruiden en bijzondere plekken daarmee samenvatten. Op zoek naar verbinding kom ik ofwel terecht in de natuur, ofwel op plekken waar al vanouds de aarde resonantie werd gevoeld. " />
        <meta name="description" content="De naam Sterrenkruid is lang geleden door mij bedacht. Ik wilde mijn belangstelling voor astrologie, kruiden en bijzondere plekken daarmee samenvatten. Op zoek naar verbinding kom ik ofwel terecht in de natuur, ofwel op plekken waar al vanouds de aarde resonantie werd gevoeld. " />
        <meta property="og:url" content="jokessterrenkruid.blogspot.com/" />
        <meta property="og:type" content="website" />

        <!-- IndieAuth -->
        <link rel="authorization_endpoint" href="https://indieauth.com/auth" />
        <link rel="token_endpoint" href="https://tokens.indieauth.com/token" />
    </head>
    <body>
        <header class="pageheader">
            <h1 class="title">Sterrenkruid <span class="subtitle">/ˈstɛrənkrœyt/</span></h1>

            <nav>
                <ul>
                    <li><a href="index.html">Recente posts</a></li>
                    <li><a href="#">Boomkalender</a></li>
                    <li><a href="kruiden.html">Kruiden</a></li>
                    <li><a href="archive.html">Blogarchief</a></li>
                </ul>
            </nav>
        </header>
        <main class="pagecontent">
            <article class="h-entry">
                <h1 class="p-title">De terp van Hegebeintum: energie op de top</h1>
                <div class="e-content">
                    <p class="p-summary">Via het lange kerkpad lopen we naar boven. De kerk van Hogebeintum staat op de hoogste terp van Friesland. Even heb ik het gevoel dat ik in een museum terecht ben gekomen. Aan de wanden hangen zestien indrukwekkende rouwborden. Maar het allerbelangrijkste voor mij is de energie die ik daar ervaar...</p>

                    <h2>Een Romaanse kerk van tufsteen</h2>

                    <p>De kerk dateert uit het begin van de twaalfde eeuw. Van binnen is het een juweeltje. Boven de preekstoel is een deel van een middeleeuws fresco bewaard gebleven. Als je dat niet weet loop je eraan voorbij. Op de foto van het overzicht van de kerk zijn ze zichtbaar. Het gaat om een voorstelling van Christus die door engelen omringd wordt (1). Omdat ik niet naar boven gekeken heb, heb ik ze gemist...</p>

                    <p>Na het bezoek blijven er nog een paar raadsels over. De kerk lijkt geen eigen naam te hebben en ik lees niets over een houten voorganger op de terp. Is de kerk op deze al voor de kerstening bewoonde terp dan niet gebouwd op een voorchristelijke heilige plaats?</p>

                    <p>Al lezend lost het raadsel zich stukje bij beetje op. De kerk is gebouwd als dochterkerk van de Sint Martinuskerk in Ferwert (2). Dat ligt er niet zover vandaan. De eigen kerk op de terp is in de twaalfde eeuw gebouwd. De gedachte is dat de bewoners van de terp voor die tijd 'gekerkt' hebben in Ferwert. Daarmee kan de houten voorganger van mijn vragenlijstje geschrapt worden.</p>

                    <p>Ik kom erachter dat Hegebeintum vermoedelijk tot de Middeleeuwen een agrarische nederzetting is geweest. Het wordt genoemd in de oudste goederenlijsten van het Bonifatiusklooster te Fulda (3).<br />Het plaatje dat ik voor me zie verandert in een terp met wat boerderijen en een waterbron op het middelpunt ervan. Op zo'n plek werd dan later vaak de kerk gebouwd. Dat klopt dan wel weer (4).<br />Is die oorspronkelijke waterput dan misschien de onderliggende oorzaak van de energie die ik in de kerk ervaar?</p>
                </div>
            </article>
        </main>
        <aside class="sidebar"></aside>
        <footer class="pagefooter">
            <p>Gemaakt door Joke Visker. Website-ontwerp en realisatie <br />door <a href="http://www.geheimesite.nl/over-mij.php">Robin Boers</a>. Mogelijk gemaakt door Blogger.</p>
        </footer>
    </body>
</html>
